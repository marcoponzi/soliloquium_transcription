incipit dialogus bonaventurae intra animam et rationem
qui imago vitae aeternae nuncupatur etc sequitur
flecto genua mea ad patrem domini nostri iesu
christi a quo omnis paternitas in caelo et in terra
nominatur ut det vobis secundum divitias gloriae
suae virtute corroborari per spiritum eius et in
interiori homine christum per fidem habitare in cordibus vestris 
in caritate radicati et fundati ut possitis apprehendere
cum omnibus sanctis quae sit longitudo latitudo
sublimitas et profundum scire etiam supereminentem
caritatem christi ut impleamini in omnem plenitudinem dei etc
ad ephesios tertio paulus apostolus vas aeternae dilectionis
sacrarium divinae sanctificationis speculum et exemplar supernae
contemplationis in verbis praemissis ostendit nobis
mentalis exercitationis ortum obiectum et fructum
mentalis enim exercitatio si debet esse pia et salutifera oportet quod
habeat potentiam supernaturaliter confortantem sapientiam
regulantem clementiam consolantem et flecte igitur anima
devota divinae contemplationis amore succensa
genua mentis ante thronum beatissimae et incomprehensibilis
trinitatis pulset sapienter postulet humiliter dei patris
confortatricem potentiam ne labore depressa
succumbat dei filii regulatricem sapientiam ne errore
seducta a veritate deviet dei sancti spiritus consolatricem
pietatem et clementiam ne taedio devicta deficiat
omne enim datum optimum et omne donum perfectum
desursum est descendens a patre luminum et secundum augustinum
 omne bonum aut deus est aut a deo est unde non
immerito in omni boni initio operis ille invocandus
est a quo omne bonum originaliter progreditur post quem
omne bonum exemplariter producitur ad quem omne bonum
finaliter reducitur haec est illa ineffabilis trinitas patris
 et filii et spiritus sancti quam tangit apostolus cum dicit flecto
genua mea etc usque ibi ut possitis comprehendere secundo
ostendit istius salutiferae mentalis exercitationis obiectum
obiectum vero exercitationis devotae mentis dicuntur esse interiora
 exteriora inferiora et superiora debet enim anima devota per mentale
exercitium contemplationis radium deflectere ad interiora
sua ut videat qualiter sit creata per naturam deformata per
culpam reformata per gratiam secundo convertere radium
contemplationis ad exteriora ut cognoscat quam
instabilis sit humana opulentia quam humana 
mutabilis excellentia quam miserabilis mundana magnificentia
tertio debet convertere radium contemplationis ad inferiora
ut intelligat humanae mortis inevitabilem necessitatem
iudicii finalis austeritatem poenae infernalis
intolerabilem acerbitatem quarto debet convertere radium
contemplationis ad superiora ut cognoscat et
sapiat caelestis gaudii inaestimabilem pretiositatem
ineffabilem delitiositatem et interminabilem aeternitatem haec
est illa crux beata quatuor finibus terminata in qua o
anima devota cum tuo dulcissimo sponso iesu christo
debes iugiter meditando pendere hic est ille currus
igneus quatuor rotis consummatus in quo debes post tuum
amicum fidelissimum assidue contemplando caeli
palatium conscendere haec est illa quadruplex regio
videlicet orientalis occidentalis aquilonaris et
meridionalis quam tu o anima quotidie debes quasi
peregrinando incedere et tuum dilectum specialissimum in ea
speculando quaerere et investigare ut possis dicere cum
sponsa in lectulo meo quaesivi per noctem quem diligit
anima mea haec quatuor tangit apostolus cum subiungit ut
possitis comprehendere cum omnibus sanctis quae sit longitudo
latitudo sublimitas et profundum tertio ostendit fructum
salutiferae mentalis exercitationis si digne et
laudabiliter exsequatur est felicitas aeterna quae est quid optimum
pulcherrimum et per se sufficientissimum nullo extra
se indigens in qua videbimus et amabimus
vitabimus et laudabimus in aeternum dominum qui est super animam
benedictus in saecula hunc fructum promittit apostolus
quando sermonem concludit dicens ut impleamini
in omnem plenitudinem dei hanc plenitudinem tunc inveniemus
quando erit voluntati multitudo pacis rationi plenitudo
lucis memoriae continuatio aeternitatis tunc enim erit
deus omnia in omnibus cum a ratione omnis error a voluntate
omnis dolor et a memoria omnis timor recesserit
et successerit illa quam speramus mira serenitas
divina iucunditas aeterna satietas hunc tractatum
instigante conscientia propter simpliciores quosque simplicibus
verbis de sanctorum didis compilavi per modum cuiusdam
dialogi in quo anima devota veritatis aeternae
discipula meditando interrogat et homo interior loquendo
respondet ut autem ad istius mentalis exercitationis
inaestimabiliter contemplando humiliter invocando
accedamus genua cordis devote flectamus ante thronum
aeternae maiestatis et ante solium individuae trinitatis
lacrymis et gemitibus incessanter clamemus ut deus
pater per benedictum suum filium in spiritu sancto donet nobis
 exercitandi mentaliter ut per hanc contingamus
ad deum qui est omnis desiderii finis et complementum
anima dicit o homo dic post devotam invocationem
divinae magnificentiae et post humilem
implorationem aeternae sapientiae et demum post flebilem
supplicationem supernae pietatis et clementiae qualiter
gratiam sanctam exercitandi mentaliter circa hanc
quadruplicem materiam videlicet longitudinis latitudinis
sublimitatis et profunditatis obtinerem quo ordine
inchoem ne meritum huius exercitationis amittam
si indebito ordine ignoranter procedam ordinis
enim ignorantia secundum bernardum perturbat formam
meritorum nec reputatur secundum eundem perfecta rei
cognitio in nobis existere cum scimus quid est faciendum et
ignoramus quo ordine sit procedendum ratio o anima
secundum beatum bernardum ad eugenium papam a te tua
consideratio inchoet ne frustra extendaris ad
alia te neglecta idem in meditationibus multi
multa sciunt qui se ipsos nesciunt alios inspiciunt
et se ipsos deserunt deum quaerentes per exteriora
deserentes interiora idcirco ab exterioribus ad interiora
redeam ab inferioribus ad superiora conscendam ut
possim cognoscere unde venio aut quo vado unde
sim aut quid sim et ita per cognitionem mei ad
cognitionem ascendam dei hanc bernardus item chrysostomus
super matthaeum non minima pars philosophiae est cognitio
sui item ambrosius super exodum cognosce quanta
sis attende tibi ut consideres quid in te intret in cogitatione
quid exeat in sermone vitam igitur tuam o anima
quotidiana discussione examina attende diligenter quantum
proficias quantum deficias qualis sis in moribus qualis
in affectionibus quam similis deo et quam dissimilis quam prope et
quam longe illud semper agnosce quod multo laudabilior
et melior es si te cognoscis quam si te neglecto cursum
siderum vires herbarum complexiones hominum naturas
animalium cognosceres et scientiam omnium caelestium et
terrestrium haberes unde algazel homo cognosce te ipsum et
cognosceris omnia redde ergo te tibi et si non semper saltem
interdum rege tuos affectus dirige actus corrige
gressus igitur anima tene consilia sanctorum et primo radium
contemplationis converte te ad regionem orientalem hoc
est ad considerationem tuae conditionis diligenter igitur
considera quam generose a summo artifice facta sis per naturam
quam vitiose a tua voluntate deformata sis per culpam
quam gratiose a divina bonitate saepius reformata sis
per gratiam generositas tua naturalis consistit in hoc
quia tibi naturaliter ad tui decorem impressa est imago
beatissimae trinitatis anselmus in proslogio fateor
domine et gratias ago quia me creasti ad imaginem
tuam ut tui memor sim te cogitem te diligam
 te intellegam bernardus in meditationibus secundum interiorem
hominem tria in me invenio per quae deum recolo
conspicio et concupisco sunt autem haec tria intelligentia
memoria et voluntas cum dei enim ipso reminiscor
in ipso delector intelligentia intueor quantum in se
sit incomprehensibilis quia principium et finis quantum in
angelis desiderabilis quia desiderant in eum prospicere quantum
in sanctis omnibus delectabilis quia in eo assidue laetantur 
in creaturis omnibus admirabilis quia omnia potenter
creat sapienter gubernat benigne dispensat cum deum
per voluntatem diligo me metipsum in eum transformo haec
bernardus recognosce anima quam mira et inaestimabilis
dignitas est tunc non solum vestigium creatoris quod commune est
omnibus creaturis sed esse imaginem eius quod est proprium
creaturae rationalis lauda igitur anima mea dominum lauda
tu sion expergiscere et lauda exsulta et gaude quia
insignita dei imagine decorata similitudine
particeps rationis capax aeternae beatitudinis sed quia haec
modica non immerito forte iudicaretur si morte
finirentur exsulta et lauda quia cum praedictis dedit tibi naturam
immortalem substantiam incorruptibilem durationem
interminabilem vitam perpetuam imago enim aeternae trinitatis
non esses si termino mortis claudi posses augustinus de
trinitate o anima adverte quod creator tuus post esse dedit
tibi pulcrum esse dedit tibi perpetuum esse deditque tibi
vivere sentire discernere sensibus te coronavit
sapientia illustravit tuam igitur pulcritudinem
attende ut intelligas qualem pulcritudinem
debeas diligere quodsi temetipsam ut expedit
contemplari non sufficis cur saltem quid de te
aestimare debeas ex iudicio alieno non perpendis 
sponsum habes de cuius pulcritudine si dubitares
scire posses quod tam pulcher tam formosus tam
iuvenis dei filius tuo aspectu captus non esset si eum
singularis decor tuus et ultra ceteros admirandus
non traxisset haec augustinus sed haec fortasse o anima nimis
ingrata tibi videntur esse modica propterea audi tertio
 de dignitate admirabile quod tantae simplicitatis es
quod nihil potest domum mentis tuae inhabitare nihil ibi potest
mansionem facere nisi simplicitas et puritas trinitatis
aeternae ecce quid dicit sponsus ego et pater meus veniemus
ad eum et mansionem apud eum faciemus et
alibi festinans descende quia in domo tua oportet me
manere illabi tamen menti nulli possibile est soli deo
qui eam creavit qui ipse enim est qui vicinior intimo
tuo esse perhibetur sicut augustinus testatur gaude igitur
o felix anima quod potes esse tanti hospitis
hospita bernardus o felix anima quae cor suum mundat
ut inhabitantem deum suscipiat cuius hospes
nullo bono indiget quia auctorem omnium bonorum
in se habet o quam beata anima apud quam deus requiem
invenit quia dicere potest qui creavit me requievit
in me negare ei siquidem extra caeli requiem non poterit 
qui sibi in hac vita requiem in mente praeparavit
haec bernardus o anima nimis es avara si non sufficit
tibi tanti hospitis praesentia quia scito communicabit tibi de bonis
suis quia tam pius est quod ditabit te donis
suis nullo deceret eum tantum principem si
dimitteret hospitem suam indigentem adorna igitur
thalamum tuum et suscipe regem christum de cuius
praesentia exsultabit et laetabitur tota familia tua o
vere mira et multum admirabilis sententia rex de cuius
pulcritudine sol et luna mirantur cuius magnitudinem
caelum et terra reverentur de cuius sapientia caelestium
agmina spirituum illuminantur de cuius clementia omnium
beatorum collegia satiantur talis tuum o anima
desiderat hospitium tuum coenaculum plus quam caeleste
palatium appetit et exoptat deliciae enim suae sunt esse
cum filiis hominum sed si haec adhuc te non movent ad
laudandum creatorem tuum converte contemplationis
radium ad quartum beneficium et recognosce quod tantae
capacitatis es quod nulla creatura infra deum sufficit
satiare desiderium tuum unde hugo de sancto victore
 omnis iucunditas omnis suavitas omnis potentia omnis
opulentia creaturarum afficere cor humanum possunt satiare
 autem non possunt anselmus omnis copia quae deus
non est mihi inopia est et quia secundum beatum gregorium in
moralibus anima humana qua ad deum appetenda facta est
quidquid infra deum appetit minus est iure ei non
sufficit quod deus non est iam ut aestimo anima sufficienter te
vidisti tuam nobilitatem quae est valde laudabilis 
converte nunc radium contemplationis ad tuam
super creaturas potestatem quae revera est admirabilis
hugo de arrha animae o anima mea quid cum dedit tibi
sponsus tuus respice mundum istum omnis naturalis
creatura ad hunc finem cursum suum dirigit ut
tuis utilitatibus deserviat tuisque oblectamentis
secundet et secundum distributionem temporum indesinenter occurrat 
vide iam anima mea et diligenter considera quod creator
tuus rex tuus sponsus tuus et amicus tuus 
totam mundialem machinam ad tuum ordinavit
ministerium ecce angeli purgant et inflammant tuum
affectum illuminant et informant tuum intellectum
perficiunt et custodiunt tuum totum subiectum magna
enim est dignitas habere tales doctores tales
consolatores tales consultores o anima si videre posses quanto
gaudio quantoque tripudio angeli assistunt
orantibus intersunt meditantibus quanto studio nos in
bono conservant quanto desiderio nos et nostram salutem
exspectant caelum tibi deservit per suum motum luminaria
caeli per suum influxum sol causat tibi diem luna
illuminat tibi noctem ignis temperat tibi aeris frigiditatem
aer tibi mitigat ignis internam caliditatem aqua tibi
mundat foetorem mitigat tibi sitis ardorem et
fecundat terrae vigorem terra vero te sustentat sua
soliditate recreat sua fertilitate delectat sua
amoenitate ecce anima breviter discurristi per singula ab
inferioribus ad superiora et invenisti quod omnis creatura
ad hunc finem ex divina ordinatione cursum suum
dirigit quatenus tuis utilitatibus deserviat tuis
oblectationibus indesinenter occurrat sed cave anima mea ne
non sponsa sed adultera dicaris si munera dantis
plus quam affectum amantis diligis augustinus in libro confessionum
 vae tibi anima si oberras in vestigiis suis si nutus
suos pro eo amas ut temporalia lucra recipias
et non advertis quid innuat illa lux beatissima quae est
purgatae mentis intelligentia cuius vestigia et nutus
sunt omnium creaturarum decus adhuc si forte
ignoras te o pulcherrima mulierum egredere et
abi post vestigia gregum id est irrationabilium creaturarum
quae sunt vestigium creatoris tu vero speculum beatissimae
trinitatis ergo omnibus his dignior et excellentior comprobaris
et pasce hoedos tuos intra portas tuas id est
converte cogitationes tuas ad choros angelorum quibus
quodam modo similis es in natura et concivis eris in gloria
iam satis silui diuque tacui iam nunc cum verecundia
et rubore compellor dicere et confiteri quod ad hanc
dignitatem modicum converti amorem meum heu ego
infelix et misera nimis indigne et irreverenter me
postiti et illabi prostitui vane et negligenter vixi
et ut verum fateor secundum bernardum quantum
perfectius dignitatem meam aspicio tanto magis vitam
degenerem me duxisse confundor et rubesco 
timeo etenim quod quanto gravior sit culpa quanto
dignior et nobilior sit natura formido quod quanto maior
sit offensa quanto maior est illius qui offenditur
excellentia pertimesco quod quanto peior est iniuria quanto
maior illius fuerit cui irrogatur beneficentia heu heu
domine deus iam ex dignitate substantiae perpendo
vilitatem malitiae ex speciositate naturae cognosco
deformitatem culpae ex recordatione beneficiorum
perceptorum intelligo ingratitudinem factorum meorum heu
domine deus meus vae mihi miserae iam video iam
agnosco quod quidquid a summo datore percepi ad usum
vitae transitoriae miserabiliter inflexi ad usum
